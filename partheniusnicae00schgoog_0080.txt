-68-

am cum Parthenii generis dicendi vix quidquam me intactum
Ι reliquisse existimem, summam subducam totius disceptationis:
In Parthenii genere dicendi elocutio poetae Graeci et gram-
matici cognoscitur, qui sermonem illius aetatis doctis dictis exornat
atque poeticis, quas partim ipse poeta adhibere assuevit, partim
ex libris scriptorum eorum, apud quos narratiuncularum· res exsta-
bant, sibi· assumpsit. Ut in Atticorum operibus eum versatum
esse apparet, ita ubique secutus est Herodotum, cuius suavitatem
loquendi (γλοκὸτητα) cum eo dicendi modo, qui mythographos
decere indicabatur, τῇ ἀφελείᾳ, coniunxit. Arte rhetorica igitur
abstinuit, σχήματα adhibere noluit, simpliciter verba comprehendit.
Sed in Atticistarum numero haberi non licet, siquidem in dicendo
ulla ratio manifesta non fit. Nam incuria quadam ac neglegentia,
in rebus grammaticis potissimum, opusculum composuit, ut hie
hac lege illic illa utatur. Itaque quoniam Parthenius norma regu-
laque plerumque vacat ac passim se praebet inconstantissimum,
ut exemplorum inopia impediti usum quendam statuere raro
possimus, in corrigendo summa opus est cautione. Quare noli
mirari saepius a me, quae alii proposuerunt, reiecta, quam nova
prolata esse: maiorem quam alii fidem habeo codici.

