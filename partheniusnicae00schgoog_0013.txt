......

 

arthenius Nicaeensis inter paucos poetas Graecos est eos, quorum
P aliquid etiam soluta scriptum oratione servatum habemus.
Unicus est inter omnes scriptores Graecoe, quod in hoc unc, quan-
topere Romanorum studia Graecis ingeniis ducta quasi sint et
recta, evidentissime possumus cognoscere3 non quia Parthenii opera
poetis Romanis, qui Alexandrinorum omnium libros exhauserunt,
imitationi fuisse scimus, neque quod ipsum anno a. Chr. n. 721
in Italiam ductum et poetam atque grammaticum Romae· versatum
ac Neapoli praeclarissimis illorum temporum poetis discipulis ami-
cisque usum esse notum est, sed quia habemus eum libellum, qui
περὶ ἐρωτικῶν παθημάτων in Palatino codice inscriptus est, a Par· -
thenio epistula adiecta Cornelio Gallo amico missum.

Quorsum a se collectae sint hae XXXVI fabellae, ipse Parthe-
nius dicit in epistula: Τὰ γὰρ παρά τισι τῶν ποιητῶν κείμενα κτλ.2
Ortum autem esse oportet opusculum inter annum primi saeculi
septuagesimum, quo anno Gallus natus est, vel potius quoniam
ante vitae vicesimum annum Gallum elegias composuisse vix opi-
neris, inter quinquagesimum et vicesimum septimum, quo anno
Gallus ipse se interfecit.

Quonam autem genere dicendi Parthenius in hoc libello usus
sit investigare conducit cum propter ipsius virtutes, tum quia post
Polybium spatio satis longo intermisso primus prosae orationis
scriptor nobis exstat. Tamen ne ex eius sermone de illius aetatis
oratione nimium efficiamus cavendum; namque non tam scriptor
Parthenius est quam poeta, qui «germanus Alexandrinae scholae

- — -.... —————-

¹ Cfr. Meinekii Anal. Alex., pg. 257.
² De hac tota re cfr. Rohde, Gr. R. pg. 113 sq.

Mayer-G‘schrey, Parthenius Nicaeensis. 1

